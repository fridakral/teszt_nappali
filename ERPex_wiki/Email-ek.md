2021.10.20. 14:31 ^5c72d6

Szia, Frida!

Délelőtt említetted az adatbiztonsági kérdéskört és ezzel együtt a munkaügyi dokumentumok megőrzési idejét.

1. A vonatkozó jogszabály alapján bizonyos munkaügyi iratok megőrzése a biztosítottra irányadó öregségi nyugdíjkorhatár betöltését követő ötödik év végéig kötelessége a munkáltatónak, szóval ez minden munkavállalónál változó.

A megőrzési időre vonatkozó jogszabályok felülírják a személyes adatokra vonatkozó adatkezelési szempontokat, ezért az előbbi az irányadó. A munkaügyi dokumentumok egy elég tág kategória, ezen belül elkülönülnek a megőrzési idők. A személyes adatokat tartalmazó dokumentumok megőrzési idején felül még felmerül maguknak a személyes adatoknak a megőrzési ideje, úgyhogy ezek végiggondolására még kérek egy kis időt.

2. Mivel adatbiztonsági szempontot is meg kell jelenítened, ezért ebben a témakörben az alábbiakat javaslom beépíteni a rendszerbe:

Az Alkalmazottak slide-on megjelenik a saját adatok megtekintésének és az adatmódosítás kérésének joga, ezek átnevezését javaslom a jogszabály szerinti megnevezésekre, mert így láthatóan megjelenik az adatbiztonsági szempont:  

Saját adatok megtekintése helyett: Saját személyes adatok megtekintése  

Adatmódosítás kérése helyett: Saját személyes adatok helyesbítésének kérése

+kiegészítés: Előzetes tájékoztatás kérés az adatkezelésről  

További javaslatom, hogy ezek a jogosultságok mindenkinél jelenjenek meg, így - a slide-okon levő elnevezések szerint - a vállalatvezetőknél és a projektvezetőknél is. Ehhez annyi megjegyzés, hogy az adatmódosítás, adatmegtekintés nyilván egyes esetekben a saját adatokra vonatkozik, viszont vannak olyan munkakörök (ügyvezető, cégvezető, irodavezető) akik mindenkiét láthatják, és hozzáférhetnek, de ez már jogosultsági kérdés lesz.  

Az adatbiztonsággal kapcsolatban még az jutott eszembe, hogy ez nemcsak a személyes adatok kérdéskört foglalhatja magában, de az üzleti titok, bizalmas adatok biztonságát, megőrzését is. Ez nyilván első körben a projekteknél, meg a dokumentumkezelő modulnál merül majd fel, de ne rohanjunk ennyire előre :-), csak fontosnak tartottam itt megemlíteni.  

Ha megoldható, és ezzel egyetértesz, kérlek, gyűjtsd össze az ilyen jellegű kérdéseket, és, hogy a fejlesztéshez, továbbhaladáshoz milyen információkra van szükséged, hogy be tudjuk ütemezni Mónikával az ezzel járó feladatokat, utánajárást, mert valami rögtön rendelkezésre áll, viszont sok mindenhez információt kell gyűjtenünk.

Kérlek, szólj, ha valami nem világos, vagy pontosításra szorul részemről!  

Várjuk a kérdéseket! :-)

Krisztina